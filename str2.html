<!DOCTYPE html>
<html>
    <head>
        <meta charset="UTF-8">
        <title>Градња</title>
        <link rel="stylesheet" href="styles.css">
        <link rel="shortcut icon" type="image/jpg" href="img/favicon.png"/>
    </head>
    <body>
        <div class="pagelinks">
            <a href="index.html">Таџ Махал</a>
            <a href="str2.html">Градња</a>
            <a href="str3.html">Архитектура</a>
            <a href="str4.html">Организовање пропорција</a>
            <a href="str5.html">О аутору</a>
        </div>

        <h1>Грађевинска организација</h1>
        <p>
            Градња је започета са земљаним радовима на површини од око три јутра земље, који су укључивали
            насипање терена и равнање површине на 50 m изнад речне обале. На подручју маузолеја терен
            је насут камењем и шљунком, као и подручје прилаза гробницама. Уместо употребе скела од бамбуса,
            градитељи су конструисали големе скеле од опеке које су биле толико велике да су надзорници
            процењивали како ће им требати године да их размонтирају. Према једној од прича, Џахан-шах је
            издао налог којим се дозвољава слободно узимање опека са големе скеле, па су их околни сељаци
            пограбили преко ноћи. Рампа од набијене земље дужине 15 km изграђена је за транспорт мрамора
            и других материјала. Групе од 20 до 30 волова вукли су камене блокове на посебно дизајнираним
            вагонима. Блокови су на своја места подизани развијеним системом чекрка. Вода је до градилишта
            црпљена помоћу сложених система канала и водоспремника које су пунили коришћењем животињске
            снаге. Градња подножја и гробнице трајала је око 12 година. Остатак комплекса грађен је још
            10 година и завршен је овим редоследом; минарети, џамија, џаваб и Велика врата.
            Будући даје комплекс грађен у етапама, постоји неусклађеност око датума завршетка градње.
            На пример, маузолеј је сам завршен 1643. године, али рад на остатку целине је настављен и трајао је још десетак година.
            Процене трошкова изградње Таџ Махала варирају зависно о изворима и начинима рачунања.
            Укупна цена изградње процењује се на око 32 милиона рупија у то доба, што прерачунато
            у данашње доларе износи невероватних неколико билиона долара.
            Грађевински материјал набављан је у већем делу Индије и Азије. Преко 1000 слонова
            коришћено је за транспорт грађевинског материјала у време изградње. Блистави бели
            мрамор стизао је из Раџастана, јаспис из Пенџаба, жад и кристал из Кине.
            Тиркиз јеса Тибета, лапис лазули из Авганистана, сафири са Шри Ланке, те карнеол из Арабије.
            Свеукупно је 28 различитих драгих и полудрагих камења уметнуто у бели мермер.
            Радна снага од 20.000 људи ангажована је из целе северне Индије.
            Кипари су долазили из Бухаре, калиграфи из Сирије и Ирана, зидари из јужне Индије,
            каменоресци из Белуџистана, стручњаци за израду торњева, остали који су обрађивали мермерне украсе у групама од 37 људи.
        </p>
        

        <h1>Пројектанти и градитељи</h1>
        <p>
            Историја о главним пројектантима Таџ Махала је нејасна, будући да су се
            у исламском свету тог доба заслуге приписивале углавном меценама,
            а не архитектима. Према савременим изворима, познато је да је за градњу
            и надзор био задужен широки тим архитеката. Извори спомињу како је сам Џахан-шах
            лично учествовао у изградњи више него било који могулски владар пре њега,
            те да је одржавао дневне састанке са архитектама и надзорницима. Хроничар
            Лахоури спомиње како је Џахан-шах „неретко давао или мењао идеје које су
            предлагали архитекти и да је постављао компетентна питања“. Два архитекта
            споменута су именом; Устад Ахмад Лахаури и Мир Абдул Карим.
            Устад Ахмад Лахаури поставио је темеље Црвене тврђаве у Делхију,
            док је Мир Абдул Карим био омиљени архитекта Џахан-шаховог претходника
            Џахангира, а спомиње се као надзорник као и Макрамат Хан приликом изградње Таџ Махала.
        </p>
    </body>
</html>